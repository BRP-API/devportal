## Sluit aan via de gemeente
Houd jij je bezig met de verstrekking van persoonsgegevens aan binnengemeentelijke afnemers? Of werk je aan een taaksysteem voor gemeenten? Bedenk dan dat een gemeente *verstrekker* is van persoonsgegevens en informatieproducten aan binnengemeentelijke afnemers. Een gemeente gebruikt de BRP API om de BRP-V te *raadplegen* met het doel informatie over personen aan binnengemeentelijke afnemers te *verstrekken*. Daarom is het belangrijk dat jouw gemeente regie voert op de autorisaties van aangesloten taaksystemen, en beschikt over de logging en de protocollering van alle binnengemeentelijke bevragingen.

## Veilig gebruik van de BRP API
Veilig gebruik van de BRP betekent dat gemeenten zorgen dat:
1. uitsluitend geautoriseerde gebruikers van taakapplicaties toegang krijgen.
2. gebruikers uitsluitend toegang krijgen tot gegevens waarvoor zij zijn geautoriseerd.
3. alle bevragingen van binnengemeentelijke afnemers worden gelogd om ongeautoriseerd gebruik op te sporen
4. alle bevragingen worden geprotocolleerd om overzichten te leveren als een burger daar om vraagt.

