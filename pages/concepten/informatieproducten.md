## Informatieproducten

Informatieproducten zijn bewerkingen van de door gemeenten en RNI loketten verzamelde gegevens tot een product dat direct voorziet in een klantbehoefte. De {{apiname}} kent de volgende informatieproducten:
- Adressering: aanschrijfwijze, aanhef, een verwijzing naar een persoon in de lopende tekst van een brief, en adresregels die altijd passen in het venster van een envelop.
- Bewoning: wie er samen in een woning woonde gedurende een periode, of op een peildatum.
- Gezag: gezagsrelaties van alle minderjarigen en gezagshouders, ook als er geen aantekening is in het gezagsregister.  
- Leeftijd (in jaren)
- Volledige naam: met adellijke titels en predicaten, zonder gebruik van de naam van de partner
- Voorletters
  
Informatieproducten worden voortdurend verbeterd door de RvIG en andere overheidsorganisaties die betrokken zijn bij het opstellen van de afleidingsregels. Zo is het ministerie van Justitie en Veiligheid verantwoordelijk voor het afleiden van Gezag, en is de Rechtspraak betrokken bij het opstellen van de afleidingsregels. Zodat jij er vanuit kunt gaan dat alle actuele regelgeving en beschikbare kennis in het informatieproduct is verwerkt. De [regels](features informatieproducten) die we gebruiken zijn voor iedereen inzichtelijk.
De juridische grondslag voor het bewerken van persoonsgegevens is geregeld in het [Experimentbesluit Dataminimalisatie](https://zoek.officielebekendmakingen.nl/stb-2024-96.html). In dit experiment worden de voorbereidingen getroffen voor een stucturele wetswijziging.

Gebruik altijd de informatieproducten die de BRP API aanbiedt, en ga liever niet zelf met de onderliggende data aan de slag. Bij gebruik van een informatieproduct innoveert jouw applicatie automatisch mee met verbeteringen nieuwe wet- en regelgeving die door RvIG in het informatieproduct wordt ingebouwd. Bovendien hoeft jouw organisatie minder persoonsgegevens te verwerken, omdat de BRP API direct biedt wat jij nodig hebt. Daarmee zet je een grote stap vooruit op het gebied van dataminimalisatie en voldoet jouw organisatie beter aan de AVG. Met dataminimalisatie bescherm je niet alleen de privacy van onze burgers, maar draagt je ook bij aan verduurzaming. Hoe minder gegevens jouw applicatie vraagt, hoe minder de server en het netwerk worden belast.
